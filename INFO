Que é FOL?

FOL son as iniciais de... bueno, eso mellor déixoo á túa imaxinación. Trátase dun "framework" escrito en PHP por min (Oscar Otero) como exercicio de deseño e como ferramenta para desenvolver experimentos e proxectos persoais. A intención non é facer un framework desos que o teñen todo senón construír unha estructura moi flexible e extensible que permita xuntar outras librerías externas para facer algo novo. Tampouco é o que se chama un "microframework" xa que ten máis de 2 ou 3 arquivos. Sería máis ben un "miniframework", aínda que só en tamaño inicial, xa que se hai algo feito en PHP por aí, malo será que non llo poidas engadir e chegar a facer proxectos grandes.


Existen 5 factores que considerei indispensables á hora de crealo:

1. Debe ser extremadamente rápido e lixeiro. Por iso á hora de facer un "Hello world" emprega non máis de 1.3 Mb. Neste artigo (http://www.laurencegellert.com/2011/06/memory-usage-in-php-frameworks/) comentan a memoria empregada por varios frameworks para poder comparar.

2. Debe estar orientado a obxectos e explotar as vantaxes que ofrecen as últimas versións de PHP (é moito máis divertido que traballar con versións antigas). Por iso precisa dun entorno con PHP 5.3 ou superior.

3. Debe ser flexible e moi DRY (Don't repeat youself). Emprega o patrón de MVC permitindo facer HMVC (ou sexa, poder executar sub-controladores dentro dun controlador), permitindo facer proxectos escalables e que extendan a outros proxectos.

4. Debe ser moi fácil de aprender. A lóxica é moi sinxela, evitando facer cousas "máxicas" para que todo sexa entendible. Non existen moitas normas.

5. Debe levarse ben con librarías externas e poder cambiar ou extender en calquera momento as librarías que se usen. Por iso a primeira clase que se emprega é Loader, que autocarga as demáis clases que se precisen, só no momento en que se precisan, e que permite configurar onde cargar cada cousa.


Cal é a situación actual?

Por agora aínda está en fase beta. Falta por probar cousas e crear outras novas. Paciencia.